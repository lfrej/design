---
Title: Colors
Description: This is colors page.
---

Analys av hemsidor
=======================

Uppgiften handlar om att analysera tre olika hemsidor och undersöka dess färgval samt typsnitt för att ta reda på vilken känsla de förmedlar.

Urval
-----------------------
De tre hemsidor jag har valt att analysera är Bookbeat, Nextory och Storytel. Jag valde att utgå från kategorin streamingtjänster för ljud- och e-böcker i min analys. Urvalet gjordes utifrån de streamingtjänster som jag själv använt tidigare och hade en tidigare kännedom om.

I mitt urval av hemsidor har jag valt att analysera tre hemsidor som verkar inom samma kategori. Detta med anledning för att kunna se vilka likheter eller skillnader som finns i det specifika området. På så sätt kan man se hur färg och typsnitt påverkar upplevelsen och intrycket av webbplatsen, trots att de i grund och botten erbjuder samma tjänst.

Metod
-----------------------

Min metod för denna uppgift var att först analysera färgerna på de olika hemsidorna. Jag hämtade de specifika färgerna genom verktyget “Extract Colors DevTools” i Google Chrome och skapade tre olika färgpaletter som representerar varje webbplats. Därefter använde jag Adobe Color där jag la in färgerna från varje färgpalett och kollade hur färgerna är placerade i färgcirkeln och dess färgscheman. 

För att analysera typsnitt och hur det används på hemsidorna använde jag “Inspektera” verktyget i webbläsaren FireFox. Där kikade jag på hur h och p taggarna används för att strukturera upp innehållet på webbplatsen. 

För att ta skärmdumpar på webbplatserna använde jag den inbyggda funktionen “Ta skärmdump” i Firefox webbläsaren. 

Resultat
-----------------------

<h3> Storytel </h3>

![me](%assets_url%/img/storytel_1.png) {.img-color} 
![me](%assets_url%/img/storytel_2.png) {.img-color}

<table style="border-spacing: 4px; border-collapse: separate; background-color: white; padding: 5px;">
    <tr> 
        <td style="height: 50px; width: 100px; background-color: #ff501c">
        <td style="height: 50px; width: 100px; background-color: #ffeae4">
        <td style="height: 50px; width: 100px; background-color: #ffffff; border: solid 2px black">
        <td style="height: 50px; width: 100px; background-color: #101010">
        <td style="height: 50px; width: 100px; background-color: #b9e6ff">
        <td style="height: 50px; width: 100px; background-color: #ffeda3">
    </tr>
</table>

Storytel har en färgpalett som främst består av ett akromatiskt färgschema i svart och vitt samt en stark orange färg som accent. Den orangea färgen används även i en ljusare nyans vilket även där skapar ett monokromatiskt färgschema. Vi kan även se att färgerna gul och blå används i en viss mån, främst för att kategorisera olika innehåll. Blått är en komplementfärg till orange och skapar en bra kontrast för att särskilja olika element. Den gula färgen upplevs inte lika genomtänkt men fungerar bra med färgpaletten. Dessa färger skapar tillsammans ett stilrent, energiskt och modernt intryck på hemsidan. 

Typsnittet som används på hemsidan är en sans-serif, vilket också skapar en stilren känsla. Det används både som rubriker och brödtext. För att särskilja rubrik och brödtext används olika färg, storlekar och vikt på typsnittet. Detta gör att innehållet struktureras upp tydligt. Storytel använder stor skillnad i storlek på rubriker och brödtext. 

<h3> Nextory </h3>

![me](%assets_url%/img/nextory_1.png) {.img-color}
![me](%assets_url%/img/nextory_2.png) {.img-color}

<table style="border-spacing: 4px; border-collapse: separate; background-color: white; padding: 5px;">
    <tr>
        <td style="height: 50px; width: 100px; background-color: #d7355b">
        <td style="height: 50px; width: 100px; background-color: #421862">
        <td style="height: 50px; width: 100px; background-color: #702f57">
        <td style="height: 50px; width: 100px; background-color: #c18fe4">
        <td style="height: 50px; width: 100px; background-color: #a9f36a">
        <td style="height: 50px; width: 100px; background-color: #eeebe8">
        <td style="height: 50px; width: 100px; background-color: #32302d">
    </tr>
</table>

Nextory har ett analogt färgschema med en blandning av rosa och lila kulörer. Till detta färgschema används en beige färg till bakgrunden samt en limegrön färg till detaljer. Den limegröna färgen är på motsatt sida av färghjulet till de rosa och lila kulörerna och blir en komplementfärg. Detta skapar en stark kontrast och fungerar bra för element som kräver mer uppmärksamhet. Färgerna på webbplatsen skapar en sammanhängande och lugn känsla. Samt framkallar en varm och harmonisk känsla. 

Webbplatsen använder ett typsnitt vilket är sen sans-serif. Typsnittet har mjukare former och sneda linjer i till exempel i bokstäverna G och F. Detta skapar en mer lekfull ton i texten. I rubrikerna används en fet stil variant av sans-serifen och en magrare stil i brödtexten.

<h3> Bookbeat </h3>

![me](%assets_url%/img/bookbeat_1.png) {.img-color}
![me](%assets_url%/img/bookbeat_2.png) {.img-color}

<table style="border-spacing: 4px; border-collapse: separate; background-color: white; padding: 5px;">
    <tr>
        <td style="height: 50px; width: 100px; background-color: #cd96ff">
        <td style="height: 50px; width: 100px; background-color: #ffffff; border: solid 2px black">
        <td style="height: 50px; width: 100px; background-color: #000000">
        <td style="height: 50px; width: 100px; background-color: #ffe646">
        <td style="height: 50px; width: 100px; background-color: #50d764">
        <td style="height: 50px; width: 100px; background-color: #ff5064">
    </tr>
</table>

Webbplatsen för BookBeat har en färgpalett som består av en lila kulör samt ett akromatiskt färgschema i svart och vitt. BookBeat använder även tre andra sekundärfärger, vilket är grön, gul och rosa. Dessa färger, tillsammans med den lila färgen, skapar ett så kallat tetradiskt färgschema. Där lila och gul är komplementfärger och rosa och grön är komplementfärger.

Bookbeat använder två olika typsnitt, en serif och en sans-serif. Till rubriker och text som ska fånga uppmärksamhet används serif typsnittet. Detta typsnitt används endast i fet stil. Till brödtexten används en sans-serif och används i majoritet i mager stil. 

Färgschemat och typografin skapar en identitet som känns modern och fräsch. Designen på webbplatsen är kontrastrik med komplementfärger, svart, vitt och typsnitt i olika vikter. 


Analys
-----------------------

Webbplatserna för både BookBeat och Nextory använder sig av lila färger. Färgen lila associeras med rikedom och extravagans. Detta kan betyda att dessa webbplatser vill skapa en känsla av lyx och att det är något utöver det extra att lyssna på ljudböcker. Nextory använder även rosa färger vilket kan kopplas till komfort, lugn och barndom. Detta stämmer överens med deras övriga identitet, där typsnittet är lite lekfullare och webbplatsen har en varm ton. Bookbeat och Storytel kombinerar en accentfärg med ett akromatiskt färgschema i svart och vitt. Vilket skapar ett lite mer lyxigare och modernt uttryck på hemsidan. Medan Nextory använder ett analogt färgschema som istället skapar en vänskaplig ton. Storytel är den webbplats som sticker ut mest färgmässigt vid jämförelse av de tre hemsidorna. Storytel använder istället en klar orange färg som är en aktiv och energisk färg. Det skapar en känsla som är mer teknisk och seriös. 

Alla webbsidor som har analyserats använder ett sans-serif-typsnitt med olika vikter och storlekar för att skapa struktur. Bookbeat är den enda som även använder ett serif-typsnitt vilket bidrar till en mer elegant känsla. 

Genom analys av webbplatsernas färger och typsnitt kan jag dra vissa slutsatser. Nextory känns mest riktat till familjen. Med ett varmt och lugnt färgschema signalerar hemsidan en vänskaplig och inbjudande ton. Medan Storytel och BookBeat känns mer riktade till ungdomar. BookBeat gör det på ett mer lyxigt sätt med den lila färgen, starka kontraster och ett serif typsnitt. Medan Storytel skapar en mer teknisk och modern känsla med orange, svart och vitt samt en tydlig sans-serif som används i olika storlekar. 

Referenser
-----------------------

Beaird, Jason; Walker, Alex. 2020. The Principles of Beautiful Web Design. 4. uppl. Australien: SitePoint Pty. Ltd.

Övrigt
-----------------------

Liv Frej