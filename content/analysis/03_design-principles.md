---
Title: Design principles
Description: This is design principles page.
Template: analys
---

Analys av hemsidor: utvärdering av designprinciper
=======================

Syftet med uppgiften är att analysera tre olika hemsidor och utvärdera vilka designprinciper webbplatsen använder sig av.

Urval
-----------------------

Urvalet av hemsidor är portfolio-sidor för kreatörerna Adenekan Wonderful, Cyd Stumple och Lauren Waller. Samtliga sidor hittades och valdes ut genom webbplatser som listar exempel på olika portfolio hemsidor. Jag försökte välja tre olika hemsidor gällande uttryck och design. Detta för att jag ville se hur designprinciper kan användas på olika sätt för att skapa varierande webbdesign. 


Metod
-----------------------
Metod
-----------------------
Bakgrundsmaterialet som användes i analysen är de 20 designprinciperna från artikeln <a href="https://www.canva.com/learn/design-elements-principles/">Design Elements and Principles</a>.


Resultat
-----------------------

<h3>Adenekan Wonderful</h3>

<a href="https://www.codewonders.dev/#">
    ![me](%assets_url%/img/aw_portfolio.png) {.img-color} 
</a>

Adenekan är en front-end utvecklare och hemsidans syfte är att visa upp hans arbete och måla upp en bild av vad han har för kunskaper och erfarenhet. Webbplatsens design kännetecknas av en gradient med ett rutnät ovanpå, ett simpelt typsnitt som används i olika vikter och en stilren layout som är avskalad. Hemsidans design är rak på sak och det är enkelt att navigera på webbplatsen. Det finns återkommande element på hemsidan så som en studsande pil och en text som hänvisar till nästa sida på hemsidan. På första sidan skapas ett fokus på den största rubriken genom att använda animering och färg på texten. Hemsidan använder sig även av mycket animationer, rörelser och videor för att skapa uppmärksamhet och visa upp innehåll. 

De designprinciper som jag tycker kännetecknar webbplatsens design är kontrast och rörelse. Webbplatsen använder sig av tydliga kontraster i typografin genom att blanda fet och mager stil på texten. Detta skapar kontraster och en tydlig hierarki på hemsidan. Designprincipen rörelse ses genom webbplatsen animationer. Vissa animationer är ständiga, till exempel pilen som studsar på varje sida, och andra animationer uppkommer när man hovrar över andra element. 

<h3> Cyd Stumple </h3>

<a href="https://cydstumpel.nl/">
    ![me](%assets_url%/img/cs_portfolio.png) {.img-color} 
</a>

Cyd Stumple är en kreativ utvecklare vars syfte med portfolion är att visa upp hennes tidigare erfarenheter och vem hon är. Webbplatsen kännetecknas av en kreativ och färgglad design. Hemsidan har en neutral bakgrundsfärg med ett rutnät och text samt element i olika färgstarka färger. Det första man ser på första sidan är en stor text som tar upp hela skärmen som följs av en fet-stil och versal text. De ord som är viktigast har en annan färg än den övriga texten. Till sist så finns olika rutor som visar upp de projekt Cyd har skapat. Rutorna är i olika färger och består av stora bilder och text. Webbplatsen använder många olika element, effekter och animationer för att fånga intresset och skapa en interaktiv sida. Jag tycker att designen på webbplatsen är kreativ men kändes vid första åsyn lite svår att navigera bland och designen upplevdes rörig. Detta eftersom den kändes packad med information och element. Efter att ha analyserat webbplatsen tycker jag däremot att den nu har en tydligare struktur och det är enklare att följa med och se vart ögat ska fokusera.

De designprinciper jag anser kännetecknar hemsidan är färg och skala. Webbplatsen använder sig av ett tydligt färgschema som används genomgående i hemsidan. Designen använder även färg för att urskilja olika element från varandra och skapa samhörighet. Designprincipen skala ses genom att variera stora och små element, både i text och bilder. Detta skapar uppmärksamhet och fokus till särskilda element. Webbplatsen använder även djup och inramning. Inramningen sker där text och bilder är inramade av färg. Jag upplever att djupet skapas av rutnätet i bakgrundsbilden samt vid hover-effekter.


<h3> Lauren Waller </h3>

<a href="https://www.lauren-waller.com/"> 
    ![me](%assets_url%/img/lw_portfolio.png) {.img-color} 
</a>


Lauren Waller är en produktdesigner och webflow utvecklare och webbplatsens syfte är att visa upp sina arbeten. Webbplatsen känns vid första anblick ganska simpel med en tydlig struktur. Den kännetecknas av tydliga kontraster mellan både typografi och färg. Startsidan innehåller endast en kort introduktion och en navigation. Navigationen tar upp mest plats och fångar mest fokus. Detta återkommer på övriga sidor så som under sidan Work, där det är tydliga skillnader i teckenstorlek. Webbplatsen skapar en känsla av stilrenhet och minimalism vilket jag tycker passar för en hemsida för portfolio.

Webbplatsen använder sig av designprincipen kontrast i storleken och typsnitt på texten samt färgen på texten som skapar kontrast mot den ljusa bakgrunden. Ytterligare en designprincip jag tycker är genomgående i hela webbplatsen är repetition där samma typografi och färger används i majoriteten av designen på webbplatsen. Linjer är även något som återkommer i designen. De används under text samt för att separera innehåll.


Analys
-----------------------
Även om hemsidorna var till synes olika så känns det som att de använder samma designprinciper fast på lite olika sätt. Jag ser ett mönster av att använda mycket kontrast i storlek på text. Till exempel stora rubriker, oftast i ett annat typsnitt, och mindre avskalad brödtext. Detta tycker jag skapar en intressant visuell hierarki. Något som jag även såg användes mycket på de olika portfolio-sidorna var rörelser och animationer. Hover-effekter som rörde på sig var återkommande och videor som hela tiden rullade. Även olika övergångar när man laddade nya sidor var vanligt. Detta upplever jag skapade väldigt interaktiva sidor och de kändes proffsiga. Två av hemsidorna använde även ett rutnät som bakgrundsbild. Detta tycker jag skapade ett trevligt djup på hemsidan utan att behöva göra det på ett överdrivet sätt. 

Det känns som att de hemsidor jag har analyserat använder mer designprinciper och element än vad jag har nämnt i min analys. Något som jag ser genomgående är inramning och linjer. Till exempel att man skapar knappar genom att rama in text och använder linjer för att understryka ord eller att dela upp innehåll. Detta känns som att det är något som görs undermedvetet eftersom det känns som en standard inom design. 

Analys av denna hemsida
-----------------------
Det som kännetecknar designen på denna webbplats har en neutral bakgrund med färgstarka färger. Designen använder sig av mycket linjer för att skilja på olika element. Webbplatsen är ganska platt och det finns inget direkt djup och det är lite kontrast mellan rubriker och brödtext. De designprinciper som jag anser känneteckna denna webbplats är inramning och linjer. Inramning sker genom att rama in olika element med en kant. Exempelvis i navigationen. Linjerna används för att skilja olika element, på denna sida används de för att separera header och footer med body. 

De förbättringar jag ser i jämförelse med mitt urval av hemsidor är att använda skala och kontrast mer. Speciellt för rubrik och brödtext. Alla hemsidor som jag analyserade använde väldigt stora rubriker vilket gör att min hemsida ser ganska platt ut i jämförelse. Ytterligare uppdateringar jag ska göra är att arbeta mer med rörelse och animationer. För att skapa en mer interaktiv sida. Jag ska även implementera skuggor för att skapa mer djup på hemsidan eftersom designen just nu är lite platt. 


Övrigt
-----------------------

Skriven av Liv Frej